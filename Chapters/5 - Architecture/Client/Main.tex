\section{Client}
Πέρα από τον Server όπως προαναφέρθηκε, το 2ο μέρος της εφαρμογής είναι ο Client. Ο Client είναι το σύστημα που θα καταναλώσει τα δεδομένα από τον Server και θα τα εμφανίσει με έναν προσιτό και κατανοητό τρόπο στον χρήστη. Ο Client δομήθηκε με την χρήση της βιβλιοθήκης React του CoreUI και του Redux Framework.

Η React είναι η κεντρική βιβλιοθήκη που χρησιμοποιήθηκε και όλα τα άλλα συστήματα αλληλεπιδρούν με αυτήν. Το Redux χρησιμοποιήθηκε για την διαχείρισή της κατάστασης της εφαρμογής και το CoreUI για τα γραφικά της. Πέρα από αυτές τις κύριες τεχνολογίες χρησιμοποιήθηκε επίσης η βιβλιοθήκη Highcharts για τα γραφήματα, τα εικονίδια της βιβλιοθήκης CoreUI και FontAwesome, η βιβλιοθήκη lodash για την ευκολότερη διαχείρισή των Javascript Objects, και κάποιες άλλες μικρότερες βιβλιοθήκες για την βελτίωση της αισθητικής του γραφικού περιβάλλοντος και την ευκολότερη διαχείριση των συστημάτων του Frontend. 

Ο Client στην ουσία είναι μια Web εφαρμογή και αποτελείται από 2 κομμάτια. Το πρώτο είναι το Dashboard, το οποίο εμφανίζει όλα τα δεδομένα που προσφέρει ο Server. Το δεύτερο κομμάτι είναι η σελίδα παρακολούθησης των στατιστικών των υπηρεσιών. Η αρχιτεκτονική του Client είναι SPA, που σημαίνει ότι υπάρχει μόνο μια σελίδα και το περιεχόμενο της σελίδας αλλάζει με την React.

Η React λειτουργεί με Components. Component είναι ένα στοιχείο το οποίο εμφανίζεται κάπου μέσα στην Web εφαρμογή. Η Συνολική εφαρμογή αποτελείται από πολλά Components τα οποία συνδυάζονται και εμφανίζονται μαζί για να φανεί το τελικό αποτέλεσμα. Τα Component είναι ένας έξυπνος τρόπος δόμησης μιας Web Εφαρμογής καθώς μπορούν να ξανά χρησιμοποιηθούν σε πολλά μέρη της εφαρμογής. Με αυτόν τον τρόπο έχοντας ένα αρχείο για κάθε Component γίνεται πιο ξεκάθαρη η δομή της εφαρμογής και ο τρόπος που λειτουργεί το κάθε Component, και καθίσταται ευκολότερη η συντήρηση και αλλαγή κώδικα αλλά και η αντιμετώπιση σφαλμάτων. 

Η Βασική δομή αποτελείται από το Header Component, το Router Component και το Footer Component όπως φαίνεται στο σχήμα \ref{wire:main}. Το Header αποτελείται από μια εικόνα, το λογότυπο της εφαρμογής, στα αριστερά και ένα εικονίδιο με εικόνα ένα γρανάζι στα δεξιά το οποίο επιτρέπει την αλλαγή γλώσσας, την είσοδο στην εφαρμογή και σε περίπτωση που ο χρήστης είναι ήδη εξουσιοδοτημένος σαν διαχειριστής, έναν σύνδεσμο στο πάνελ διαχείρισης. Το Footer αναγράφει την ημερομηνία κατασκευής της εφαρμογής καθώς και το όνομα του δημιουργού στα αριστερά, και στα δεξιά αναγράφει τις κύριες τεχνολογίες που χρησιμοποιήθηκαν για να γίνει η εφαρμογή. Το Router από την άλλη είναι μια περιοχή η οποία θα αλλάζει ανάλογα με το τι χρειάζεται να εμφανιστεί κάθε φορά. Τα περιεχόμενο που αλλάζουν μέσα στο Router μπορούν να χαρακτηρησούν σαν σελίδες. Οποιαδήποτε αναφορά σε "σελίδες" αργότερα, έκτος αν διευκρινιστεί κάτι άλλο, θα αφορά τις "εικονικές" σελίδες που αλλάζει το Router.

\begin{figure}[h]
  \centering
  \includegraphics[width=145mm]{Chapters/5 - Architecture/Client/Images/main_struct.png}
  \caption{Βασική διάταξη Web εφαρμογής}
  \label{wire:main}
\end{figure}

Η εφαρμογή αυτή επίσης έχει Modules. Η έννοια Module στην React δεν υπάρχει σε αντίθεση με κάποιο άλλο Web Framework όπως η Angular, αλλά για αυτήν την εφαρμογή στην ουσία ορίζει μια λειτουργία και ομαδοποιεί όλα τα Components αυτής της λειτουργίας μαζί. 

Η αρχιτεκτονική του Router είναι δυναμική καθώς επιτρέπει κάθε Module να ορίζει το δικό της Router με τα δικά του Routes. Υπάρχουν 4 ειδών Routes. Το πρώτο είναι το απλό Route που όταν αλλάζει η διεύθυνση στην γραμμή εισαγωγής διεύθυνσης σελίδας αλλάζει και το περιεχόμενο που συνήθως κάθε route είναι και μια σελίδα. Το δεύτερο ονομάζεται PrivateRoute και επιτρέπει την πρόσβαση στην δηλωμένη διεύθυνση μόνο αν ο χρήστης έχει κάνει Login, και είναι εξουσιοδοτημένος για να δει την σελίδα που ζητάει. Το τρίτο Route είναι ένα RedirectRoute που όταν πηγαίνει ο χρήστης εκεί τον ανακατευθύνει σε ένα αλλο Route, και το τέταρτο Route είναι ένα Route που ενεργοποιείται όταν η διεύθυνση που έχει δοθεί δεν ανταποκρίνεται σε κανένα δηλωμένο Route, και συνήθως σε αυτό το Route μπαίνει η σελίδα 404 Not Found. 

\input{Chapters/5 - Architecture/Client/Dashboard}
\input{Chapters/5 - Architecture/Client/Admin}